---
author: mcdragon
comments: true
date: 2007-08-06 18:00:00+00:00
layout: post
link: https://mcdowell.si/koncno-selitev-52.html
slug: koncno-selitev
title: Končno, selitev
wordpress_id: 52
tags:
- Haverfordwest
- Milford Haven
---

Razmere v hiši, kjer živim trenutno, so bile malo preveč »zanimive« in še ponavljajoči se kiksi lastnika (landlorda) so mi šli že pošteno na živce. V lokalnem časopisu sem že nekaj tednov iskal morebitno novo lokacijo in si jih tudi nekaj ogledal. Na koncu pa mi je bilo še najbolj všeč stanovanje v čisto novi hiši nedaleč od kraja, kjer trenutno živim.

Ponujeno mi je bilo ali stanovanje v pritličju ali stanovanje v 1. nadstropju. Zaradi lepšega razgleda (oz razgleda sploh) in boljše razporeditve prostorov, sem si izbral zgornje stanovanje. Je dvosobno (oz. po britansko »enospalnično«). Najemnina je seveda nekoliko višja sedaj, a kaj je to za veterinarsko plačo - ne pozabit, da so veterinarji tu razmeroma dobro plačani, pa čeprav sem trenutno na »začetniški« plači.

Pa še nekaj o [stanovanju](http://maps.google.com/maps/ms?ie=UTF8&hl=en&msa=0&msid=107154656205764710291.000436f16655ef6f7c68e&ll=51.756392,-4.998415&spn=0.005632,0.014248&amp;amp;amp;amp;amp;amp;amp;amp;z=16&om=1). Nahaja se v kraju oz. urbani vasici [Johnston](http://en.wikipedia.org/wiki/Johnston,_Pembrokeshire), ki sodi pod [Haverfordwest](http://en.wikipedia.org/wiki/Haverfordwest). Nahaja se okoli 50m stran od prometne ceste A4076, ki povezuje mesti [Milford Haven](http://en.wikipedia.org/wiki/Milford_Haven) in [Haverfordwest](http://en.wikipedia.org/wiki/Haverfordwest_railway_station). Od slednjega je oddaljeno okoli 5km in do službe rabim okoli 5 minut, če je promet redek. Jeseni, ko se spet začne šola, zna biti precej drugače, na kar so me opozorili sodelavci, ki se redno vozijo v službo iz te smeri. Bom pač moral poiskat kakšen obvoz ali pa se odkidat pol ure prej.


[![Zemanta Pixie](http://img.zemanta.com/reblog_e.png?x-id=daf18925-c2d4-4e1c-8baf-3f4829bc6d65)](http://reblog.zemanta.com/zemified/daf18925-c2d4-4e1c-8baf-3f4829bc6d65/)
